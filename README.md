1. Olvassa be és tárolja el az utca.txt állományban talált adatokat, és annak
felhasználásával oldja meg a következő feladatokat!
2. Hány telek adatai találhatók az állományban? Az eredményt írassa ki a mintának
megfelelően a képernyőre!
3. Kérje be egy tulajdonos adószámát, és írassa ki a mintához hasonlóan, hogy melyik utcában,
milyen házszám alatt van építménye! Ha a megadott azonosító nem szerepel az
adatállományban, akkor írassa ki a „Nem szerepel az adatállományban.” hibaüzenetet!
4. Készítsen függvényt ado néven, amely meghatározza egy adott építmény után fizetendő
adót! A függvény paraméterlistájában szerepeljen az adósáv és az alapterület, visszaadott
értéke pedig legyen a fizetendő adó! A következő feladatokban ezt a függvényt is
felhasználhatja.
5. Határozza meg, hogy hány építmény esik az egyes adósávokba, és mennyi az adó összege
adósávonként! Az eredményt a mintának megfelelően írassa ki a képernyőre!
6. Bár az utcák többé-kevésbé párhuzamosak a tó partjával, az egyes porták távolsága a parttól
az utcában nem feltétlenül ugyanannyi. Emiatt néhány utcában – az ottani tulajdonosok
felháborodására – egyes telkek eltérő sávba esnek. Listázza ki a képernyőre, hogy melyek
azok az utcák, ahol a telkek sávokba sorolását emiatt felül kell vizsgálni! Feltételezheti,
hogy minden utcában van legalább két telek.
7. Határozza meg a fizetendő adót tulajdonosonként! A tulajdonos adószámát és a fizetendő
összeget írassa ki a mintának megfelelően a fizetendo.txt állományba! A fájlban
minden tulajdonos adatai új sorban szerepeljenek, a tulajdonos adószámát egy szóközzel
elválasztva kövesse az általa fizetendő adó teljes összege. 
